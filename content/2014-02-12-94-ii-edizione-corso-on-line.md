+++
draft = false
title = "Corso On-line per docenti \"Competenze Digitali\" - II Edizione"
date = 2014-02-12T23:00:00Z
updated = "2017-07-03T16:40:39"

[taxonomies]
edition = [ "2014-2015",]

[extra]
override_updated = "2017-07-03T16:40:39"
+++
La mini-olimpiade conclusiva si è svolta dal 3 ottobre, ore 14.00, alle 23.59 del 12 ottobre 2014.

E' pubblicato l'elenco dei docenti che hanno partecipato alla seconda edizione del corso on line "Competenze Digitali" (in calce)

E' inoltre pubblicato l'elenco dei non ammessi al corso (in calce); in caso di rinuncia da parte di uno degli ammessi, si scorrerà la graduatoria e saranno ammessi al corso, in ordine di posizione, i docenti esclusi.

AVVISO: Conclusione II edizione corso online “Competenze Digitali” (nota prot. 1153 del 13/02/2014)

Il corso online “Competenze Digitali” (nota prot. 1153 del 13/02/2014) si concluderà il 26 settembre 2014 ore 12:00 e non il 30 giugno 2014, come riportato sulla piattaforma del corso [http://cms.di.unipi.it/digit/](http://cms.di.unipi.it/digit/)

_Nota della D.G. Ordinamenti prot. n. 1153 del 13 febbraio 2014_

La Direzione Generale per gli Ordinamenti Scolastici e l'Autonomia Scolastica del Ministero dell'Istruzione, dell'Università e della Ricerca (MIUR), organizza, con il supporto scientifico del Comitato Olimpico delle Olimpiadi Italiane di Informatica e l’AICA (Associazione Italiana per l’Informatica ed il Calcolo Automatico), la seconda edizione del corso per la formazione di docenti dell’area matematica- scientifica- tecnologica della scuola secondaria di II grado, su tematiche di “Computer Science”, afferenti ai contenuti delle Olimpiadi Italiane di Informatica (OII).

Le Olimpiadi di Informatica sono una competizione annuale aperta a tutte le istituzioni scolastiche di II grado - statali e paritarie – per studenti con interesse per l'informatica e con elevate capacità, soprattutto riguardo gli aspetti logici, algoritmici e speculativi di tale disciplina.

Il Corso ha l’obiettivo di far acquisire competenze nello sviluppo algoritmico per la soluzione di problemi di varia difficoltà (problem solving) e nella traduzione degli stessi in un linguaggio di programmazione. Tale formazione permetterà ai docenti di potenziare le proprie competenze digitali da utilizzare nella didattica disciplinare in aula, di promuovere la partecipazione alle OII e, infine, di preparare gli studenti della propria scuola che partecipano alla selezione territoriale delle OII.

Il Corso, omologato a**25 ore di formazione in presenza**, erogato su piattaforma e-learning [http://cms.di.unipi.it/digit/](http://cms.di.unipi.it/digit/) e tenuto da docenti universitari.

Il Corso è corredato da materiali didattici, quali video conferenze, audiovisivi e documenti, condivisi via web; sono previste, inoltre, azioni di tutoraggio sincrono ed asincrono.

Al termine del percorso formativo è stato rilasciato dal MIUR un attestato di partecipazione a seguito di una prova finale consistente in una mini olimpiade online che prevede la soluzione di problemi nel linguaggio di programmazione oggetto del percorso di formazione.

La partecipazione è aperta a tutti gli insegnanti dell’area matematica- scientifica- tecnologica della scuola secondaria di II grado.

Il Corso è **gratuito** per i partecipanti.

Al Corso sono ammessi fino a un massimo di 500 insegnanti; le iscrizioni sono state accettate dal Comitato Olimpico secondo l’ordine di arrivo dando priorità a coloro che non si erano iscritti all’edizione precedente.

Il corso si è tenuto dal 10 marzo al 26 settembre 2014.

<div style="text-align: right;">

IL DIRETTORE GENERALE

</div>

<div style="text-align: right;">

f.to Carmela Palumbo

</div>
