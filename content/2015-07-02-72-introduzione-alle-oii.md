+++
draft = false
title = "Introduzione alle OII"
date = "2015-07-02T00:00:00"
updated = "2015-09-24T16:26:32"

[extra]
thumbnail = "/images/uploads/d6086de322f98f66cc694f32ea284557.jpg"
override_updated = "2015-09-24T16:26:32"
+++

Il Ministero dell'Istruzione, dell'Università e della Ricerca e AICA, con l'obiettivo primario di stimolare l'interesse dei giovani verso la scienza dell'informazione e le tecnologie informatiche, gestiscono l'organizzazione delle Olimpiadi di Informatica.

Le Olimpiadi di Informatica sono nate con l'intento di selezionare e formare, ogni anno, una squadra di atleti che rappresenti il nostro paese alle "International Olympiad in Informatics" (IOI), indette dall'UNESCO fin dal 1989.

L'Italia ha partecipato per la prima volta, in forma sperimentale, alle IOI del 2000. <br/>A partire dal 2001 la partecipazione è diventata stabile grazie al coordinamento operato da una organizzazione appositamente costituita.<br/>Dall'edizione 2004 le IOI sono patrocinate dal Ministero per l'innovazione e le tecnologie.

AICA offre ai vincitori di medaglie nelle OII la possibilità di iscriversi gratuitamente all'associazione per l'anno corrente; per gli anni successivi il rinnovo non sarà automatico, ma avverrà a fronte del versamento della quota socio studente (25€).

Il socio AICA può usufruire a condizioni privilegiate dei servizi professionali AICA e-CFplus, partecipare all’attività della propria Sezione AICA locale o della Sezione Internazionale, accedere ad IEEE Computer Society e ad ACM a condizioni agevolate.<br/>Inoltre, essendo AICA membro IFIP (International Federation for Information Processing), il socio può proporsi per la partecipazione ai suoi Comitati Tecnici internazionali; in particolare stiamo sollecitando IFIP a collegare le Olimpiadi Internazionali di Informatica al suo gruppo giovanile internazionale InterYIT.<br/>In una parola, associarsi ad AICA significa costruire il futuro insieme.
