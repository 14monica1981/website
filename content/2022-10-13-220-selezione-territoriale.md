+++
draft = false
title = "Selezione territoriale 2022-2023"
date = "2022-10-13T08:23:48"
updated = "2023-07-17T15:26:18"

[taxonomies]
contest = [ "regional",]
edition = [ "2022-2023",]

[extra]
override_updated = "2023-07-17T15:26:18"
+++
<br/>La gara di selezione territoriale si è svolta martedì 18 aprile 2023 dalle 14:00 alle 17:00.

Hanno partecipato 1523 studenti provenienti da tutta Italia. [Vedi ranking provvisorio con i relativi punteggi](/oldsite/220/territoriali_classifica_aprile_2023.xlsx) . La classifica è da intendersi provvisoria fino alla conclusione della successiva fase di selezione AlgoBadge.

L’ultima colonna a destra evidenzia l’ammissione alla fase AlgoBadge: risultano ammessi i 574 studenti che hanno ottenuto un punteggio superiore alla media nazionale di 69,5 punti. Tutti gli studenti ammessi riceveranno una email con le istruzioni per l’accesso alla prova, al termine della quale verrà definita dal Comitato Olimpico la classifica definitiva degli studenti ammessi alla gara nazionale che si terrà il prossimo autunno. La classifica definitiva sarà composta selezionando i 100 partecipanti della nazionale tra coloro che avranno superato AlgoBadge senza irregolarità, sulla base di punteggio e fast track, secondo i criteri indicati nel regolamento. L’elenco definitivo verrà quindi pubblicato entro la prima settimana di luglio 2023.

A seguito del controllo delle prove della selezione territoriale da parte dello staff tecnico, si informa che sono state rilevate irregolarità da parte di 8 studenti provenienti da 4 differenti scuole. Questi atleti sono stati pertanto squalificati ed eliminati dalla classifica provvisoria. I referenti scolastici hanno ricevuto una comunicazione in merito.
