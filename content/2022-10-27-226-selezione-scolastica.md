+++
draft = false
title = "Selezione scolastica 2022-2023"
date = "2022-10-27T08:11:13"
updated = "2023-01-10T13:22:10"

[taxonomies]
edition = [ "2022-2023",]
contest = [ "school",]

[extra]
thumbnail = "/images/uploads/27b4275cdf67fac8ef7af010ec180724.jpg"
override_updated = "2023-01-10T13:22:10"
+++
XXIII edizione delle Olimpiadi Italiane di Informatica- Risultati Selezione Scolastica 2022

**Venerdì 16 dicembre 2022, per la durata 90 minuti, si è svolta la gara di Selezione Scolastica della XXIII edizione.**

La prova consiste, come sempre, nella risoluzione di esercizi di carattere logico-matematico, algoritmico e di programmazione. I problemi di programmazione sono proposti in pseudocodice.

Hanno partecipato alla gara 10263 atleti: [scarica qui](/oldsite/226/Classifica_generale_selezione_scolastica_16_dicembre_2022.xlsx) l'elenco di tutti gli studenti partecipanti e i relativi punteggi della Selezione Scolastica.

Come da regolamento, sono stati finora ammessi alla selezione territoriale tutti i i 37 studenti [partecipanti alla Gara Nazionale delle OII 2022](/oldsite/226/nazionalisti_ammessi_di_diritto_alla_territoriale.xls) ancora in possesso dei requisiti (esclusi i 14 [Probabili Olimpici 2023](/oldsite/226/PO2023.xls), ammessi di diritto alla prossima Gara Nazionale). Tra gli altri studenti, sono stati finora ammessi [1768 atleti](/oldsite/226/Classifica_ammessi_selezione_scolastica_16_dicembre_2022.xlsx) in possesso di uno dei seguenti requisiti:

1. Essere il **primo studente** nella graduatoria di ogni Istituto Scolastico, indipendentemente dal punteggio riportato.
2. Essere il **secondo studente nella graduatoria** di ogni Istituto Scolastico il cui punteggio **sia superiore alla media nazionale 23.75,** ovvero di **almeno 24 punti**.
3. Aver riportato un punteggio**uguale o superiore a 39 punti.**

**Pertanto il totale degli studenti finora ammessi alla fase Territoriale ammonta a 1805.<br/>**

La selezione ha sfruttato una nuova piattaforma per l'iscrizione e lo svolgimento delle gare, che raccoglie olimpiadi di diverse discipline, e ha consentito una efficace gestione della privacy degli utenti. Purtroppo, la transizione al nuovo sistema ha creato alcune difficoltà e incomprensioni, per cui una minoranza di scuole e studenti non è riuscita a completare la procedura di iscrizione.

Per questo motivo, in via del tutto eccezionale, il comitato ha deciso di consentire **una seconda opportunità** alle scuole e agli studenti che per qualunque motivo non sono riusciti a partecipare alla selezione scolastica: l'allenamento "pre-territoriali" avrà quest'anno anche valore come gara di ripescaggio.

Questa **si configura come un allenamento** per i 1805 studenti che, in seguito alla selezione scolastica, sono già stati selezionati per la fase territoriale, come da risultati pubblicati sul nostro sito.

Gli studenti non selezionati **potranno invece essere ripescati** e diventare quindi ammessi se ottengono un punteggio sufficientemente alto durante la prova, a insindacabile giudizio del Comitato Olimpico.

Le informazioni sono state inviate a ciascun referente via mail, per ulteriori segnalazioni scrivere a [info@olimpiadi-informatica.it](mailto:info@olimpiadi-informatica.it) .

É possibile consultare i quesiti e le soluzioni di gara al link <https://scolastiche.olinfo.it>