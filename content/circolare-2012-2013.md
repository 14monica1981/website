+++
draft = false
title = "Circolare 2012-2013"
date = 2012-09-01T11:39:09.000Z
updated = "2016-10-14T15:45:39"

[taxonomies]
edition = ["2012-2013"]

[extra]
override_updated = "2016-10-14T15:45:39"
+++
## OLIMPIADI ITALIANE DI INFORMATICA

Ai Direttori

degli Uffici Scolastici Regionali

LORO SEDI<br/>Ai Dirigenti scolastici degli Istituti secondari superiori statali LORO SEDI<br/> Ai Dirigenti scolastici degli Istituti secondari superiori paritari

LORO SEDI

**Olimpiadi di Informatica nazionali ed internazionali - Edizione 2012-2013**

Anche in questo anno scolastico si svolgeranno le Olimpiadi Italiane di Informatica (O.I.I.), organizzate con rinnovato impegno a seguito dei brillanti risultati conseguiti nelle gare internazionali dai nostri studenti e per la particolare attenzione che il Ministro rivolge alla valorizzazione delle eccellenze. La manifestazione assume, poi, particolare rilevanza sia per l’International Olympiad in Informatics 2012 che si è tenuta in Italia (a Sirmione) pochi giorni fa, sia per i significativi riconoscimenti ricevuti, fra cui l’assegnazione da parte della Banca d’Italia di Borse di studio per stage all’estero, riservate ai primi cinque studenti classificati a livello nazionale.

La complessa organizzazione della competizione verrà attuata con le stesse modalità dello scorso anno che, fra l'altro, prevedono di accompagnare le varie fasi di selezione con una serie di iniziative volte a favorire la diffusione delle competenze informatiche e a sostenere la preparazione degli studenti che parteciperanno alle gare. In allegato si trova la copia aggiornata della circolare in cui sono riportate tutte le informazioni relative alla caratteristiche dell’iniziativa, alle condizioni e alle modalità di partecipazione, all’iter del processo di selezione e agli indirizzi a cui rivolgersi per eventuali chiarimenti.

Con l’auspicio che, per il suo tramite, la scuola italiana possa dare il massimo contributo a questa competizione internazionale assicurando la partecipazione a un elevato numero di studenti fra cui selezionare chi rappresenterà l’Italia nel 2013, ringrazio per la collaborazione anche a nome del Comitato.

Con viva cordialità.

<div style="text-align: center;">

Nello Scarabottolo

</div>

<div style="text-align: center;">

Vicepresidente Comitato per le Olimpiadi Italiane di Informatica

</div>
Roma, 4 ottobre 2012

**Le scuole che intendono aderire devono iscriversi registrando i propri dati direttamente sul web a partire dal 4 ottobre. Il link di accesso al sistema di registrazione è raggiungibile dal sito ufficiale della manifestazione:**

[www.olimpiadi-informatica.it](http://www.olimpiadi-informatica.it/)

[Allegato Circolare](/oldsite/135/Circ__OII_2012-2013_allegato.pdf)
