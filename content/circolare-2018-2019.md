+++
draft = false
title = "Circolare 2018-2019"
date = "2018-09-20T07:33:34"
updated = "2019-08-07T10:18:37"

[taxonomies]
edizioni = ["2018-2019"]

[extra]
override_updated = "2019-08-07T10:18:37"
+++
![banner1](/images/uploads/banner1.jpg)
![banner2](/images/uploads/banner2.jpg)

<div style="text-align: right;">

Ai Direttori<br/>degli Uffici Scolastici Regionali<br/>LORO SEDI

</div>

<div style="text-align: right;">

Ai Dirigenti scolastici<br/>degli Istituti secondari superiori statali<br/>LORO SEDI

</div>

<div style="text-align: right;">

Ai Dirigenti scolastici<br/>degli Istituti secondari superiori paritari<br/>LORO SEDI

</div>

**Olimpiadi di Informatica nazionali ed internazionali - Edizione 2018-2019**

Come per le passate edizioni, anche per l'anno scolastico 2018-2019 si svolgeranno le Olimpiadi Italiane di Informatica (OII) organizzate con rinnovato impegno dalla Direzione Generale per gli ordinamenti scolastici e per la valutazione del sistema nazionale di istruzione del MIUR, dal ITE E. Tosi di Busto Arsizio e da AICA a seguito dei brillanti risultati conseguiti nelle gare internazionali dai nostri studenti e per la particolare attenzione che il Ministero rivolge alla valorizzazione delle eccellenze. La manifestazione assume, poi, particolare rilevanza per i significativi riconoscimenti ricevuti, fra cui l’assegnazione di Borse di Studio da parte della Banca d’Italia per stage all’estero, riservate ai primi cinque studenti classificati a livello nazionale, e da parte della FEDUF (Fondazione per l’Educazione Finanziaria e al Risparmio) nell’ambito del progetto “I fuoriclasse della scuola”.

La complessa organizzazione della competizione verrà attuata con le stesse modalità dello scorso anno che, fra l'altro, prevedono di accompagnare le varie fasi di selezione con una serie di iniziative volte a favorire la diffusione delle competenze informatiche e a sostenere la preparazione degli studenti che parteciperanno alle gare. In allegato si trova la copia aggiornata della circolare in cui sono riportate tutte le informazioni relative alle caratteristiche dell’iniziativa, alle condizioni e alle modalità di partecipazione, all’iter del processo di selezione e agli indirizzi a cui rivolgersi per eventuali chiarimenti.

Con l’auspicio che, per il suo tramite, la scuola italiana possa dare il massimo contributo a questa competizione internazionale assicurando la partecipazione a un elevato numero di studenti, ringrazio per la collaborazione anche a nome del Comitato.

<br/>Con viva cordialità.

<div style="text-align: right;">

Nello Scarabottolo                            <br/>Presidente del Comitato per le Olimpiadi Italiane di Informatica

</div>

Roma, 27 settembre 2018

**Le scuole che intendono aderire potranno iscriversi gratuitamente registrando i propri dati direttamente sul web a partire dal 28 settembre. Il link di accesso al sistema di registrazione è raggiungibile dal sito ufficiale della manifestazione:**

<div style="text-align: center;">

[https://www.olimpiadi-informatica.it/index.php/oii/edizione-2018-2019.html](index.php/oii/edizione-2018-2019.html)

</div>
