+++
draft = false
title = "Circolare 2023-2024"
date = "2023-09-20T14:20:17"
updated = "2023-11-04T20:06:40"

[taxonomies]
edizioni = [ "2023-2024",]

[extra]
override_updated = "2023-11-04T20:06:40"
+++
![loghi circolare oii](/images/uploads/loghi_circolare_oii.png)

<div style="text-align: center;">

</div>

<div style="text-align: right;">

Ai Direttori<br/> degli Uffici Scolastici Regionali<br/> LORO SEDI

</div>

<div style="text-align: right;">

Ai Dirigenti scolastici<br/> degli Istituti secondari superiori statali<br/> LORO SEDI

</div>

<div style="text-align: right;">

Ai Dirigenti scolastici<br/> degli Istituti secondari superiori paritari<br/> LORO SEDI

</div>

<div style="text-align: center;">

</div>

<div style="text-align: center;">

</div>

<div style="text-align: center;">

</div>

<div style="text-align: center;">

**Campionati Italiani e Internazionali di Informatica (ex Olimpiadi) - Edizione 2023-2024**

</div>

I Campionati Italiani di Informatica (ex Olimpiadi) sono una competizione rivolta agli studenti che frequentano le istituzioni scolastiche secondarie di II grado. Giunte ormai alla XXIV edizione, fanno parte del programma di valorizzazione delle eccellenze che la Direzione Generale per gli ordinamenti scolastici e la valutazione del sistema nazionale di istruzione del Ministero dell’Istruzione promuove e finanzia ogni anno.<br/>Inoltre, in virtù del Protocollo di intesa tra Ministero dell’Istruzione e l’Associazione Italiana per l’Informatica e il Calcolo Automatico (AICA) del 31 luglio 2023, la competizione viene promossa con il supporto tecnico e logistico di AICA. La competizione in tutte le sue fasi si avvale del supporto amministrativo contabile dell’ITE E. Tosi di Busto Arsizio (VA).

L’evento costituisce occasione per far emergere e valorizzare le eccellenze esistenti nella scuola italiana, con positiva ricaduta sull’intero sistema educativo. Inoltre, la manifestazione assume particolare rilevanza per i significativi riconoscimenti ricevuti, tra cui l’assegnazione di Borse di Studio da parte della Banca d’Italia per stage all’estero e da parte della Fondazione per l’Educazione Finanziaria e al Risparmio (FEDUF) nell’ambito del progetto “I fuoriclasse della scuola”

Si auspica pertanto che, dopo le costanti e brillanti affermazioni delle precedenti edizioni, l'Italia possa partecipare alle prossime International Olympiad in Informatics (IOI) con i suoi migliori studenti e che gli stessi docenti traggano dalle OII elementi utili a migliorare le loro tecniche di insegnamento. A livello territoriale, verranno promosse attività di formazione tese a migliorare la preparazione degli studenti in vista delle selezioni territoriali e nazionali.

**La partecipazione è gratuita e aperta alle classi I-IV di tutte le
istituzioni scolastiche secondarie di II grado, statali e paritarie, che
ritengano di avere studenti con potenziale interesse per l'informatica,
soprattutto riguardo gli aspetti logici e algoritmici di tale disciplina. La
partecipazione è adatta e consigliata anche a coloro che ancora non hanno
studiato informatica a livello curricolare, per consentire agli studenti di
interessarsi e avvicinarsi gradualmente alla materia.**

Al fine di agevolare la scelta delle singole istituzioni scolastiche, si fornisce un riassunto indicativo delle modalità di partecipazione all'iniziativa e delle relative fasi del processo di selezione. Per ogni singola fase verrà poi fornito il regolamento ufficiale di riferimento prima dello svolgersi della selezione stessa

**1. Modalità di partecipazione**

- Le scuole che intendono aderire devono iscriversi registrando i dati necessari tramite il portale [olimpiadi-scientifiche.it](https://olimpiadi-scientifiche.it). L’iscrizione dell’istituzione avviene tramite il docente Referente Scolastico, cioè la persona con cui l’organizzazione olimpica si terrà in contatto per inviare tutte le informazioni e le comunicazioni necessarie. I rapporti si terranno prevalentemente via e-mail

- Il referente deve quindi seguire questi tre passaggi: (1) creare un utente di “olimpiadi-scientifiche” e verificare la mail associata; (2) associarsi alla propria scuola come insegnante; (3) cliccare su “iscriviti” alle “Olimpiadi Italiane di Informatica 2023/2024”. Se il referente possiede già un account insegnante di “olimpiadi-scientifiche” è sufficiente il solo passaggio (3).

- Una volta che la scuola sarà iscritta, gli studenti di quella scuola potranno iscriversi alla prima fase scolastica della competizione sempre tramite il medesimo portale. Le iscrizioni degli studenti saranno soggette ad approvazione del referente scolastico che controllerà il rispetto dei requisiti di ammissione, e il consenso dei genitori nel caso di studenti di età inferiore a 14 anni.

- **Le iscrizioni degli Istituti sono già aperte e si chiuderanno lunedì 11 dicembre 2023** alle ore 23:59. Le iscrizioni degli studenti si chiuderanno invece **martedì 12 dicembre 2023** alle ore 23:59. Gli insegnanti potranno ammettere alla prova anche eventuali studenti non iscritti quando necessario, inserendone tutti i dati e poi finalizzando l’iscrizione su [olimpiadi-scientifiche.it](https://olimpiadi-scientifiche.it) dopo la gara.

- Tramite il portale online [olinfo.it](https://olinfo.it/) si può accedere a materiale di ausilio per la preparazione degli studenti.

**2. Prima fase: selezione scolastica (14 dicembre 2023)**

Per essere ammesso alla selezione scolastica uno studente deve soddisfare tutte le seguenti condizioni.

- Essere iscritto a una delle prime quattro classi dei corsi quinquennali (o delle prime tre classi dei corsi quadriennali, laddove previsto) di una scuola secondaria di II grado iscritta alla competizione.
- Essere nato dopo il 30 giugno 2005.
- Impegnarsi, qualora superi le prime prove di selezione, a frequentare i corsi di formazione che si terranno prima della competizione internazionale.
- Impegnarsi, qualora superi l'ultima selezione, a recarsi all’estero nel periodo delle gare internazionali con gli accompagnatori designati dal Comitato.

Il giorno della selezione verranno somministrati agli studenti, anche con l’ausilio di appropriati strumenti online, dei test preparati a livello nazionale dall’unità operativa tecnico-didattica del Comitato Olimpico. Il test misura capacità logico-matematiche di base, capacità di individuare algoritmi risolutivi di un problema e capacità di comprendere descrizioni di semplici procedure. **Non è richiesta la conoscenza di alcun linguaggio di programmazione per la comprensione e svolgimento di questa fase.** La selezione scolastica verrà gestita e svolta in maniera autonoma da ogni singola istituzione scolastica.

**3. Seconda fase: selezione territoriale (aprile 2024)**

Per essere ammesso alla selezione territoriale uno studente deve rispettare tutte le condizioni di ammissibilità alla selezione scolastica, e soddisfare inoltre almeno una delle seguenti condizioni.

- Essersi distinto nella selezione scolastica, arrivando tra i primi studenti della sua scuola a raggiungere un determinato punteggio soglia definito dal Comitato Olimpico.
- Essere stato invitato alla fase di selezione nazionale OII 2022-2023.
- Venire selezionato dal Comitato Olimpico per particolari meriti in competizioni di carattere scientifico a livello nazionale e internazionale.

Il giorno della selezione, gli studenti ammessi verranno invitati in apposite Sedi Territoriali, centrali e distaccate, individuate dal Comitato Olimpico. In tali sedi, gli studenti potranno partecipare a un evento di selezione, formazione e networking organizzato autonomamente dalla Sede Territoriale locale nel corso della giornata. L’evento comprenderà in ogni caso una gara di selezione, preparata a livello nazionale dall’unità operativa tecnico-didattica del Comitato Olimpico e somministrata tramite strumenti online. La gara consisterà nella risoluzione di problemi algoritmici tramite scrittura di programmi al computer in un linguaggio di programmazione qualunque a scelta dello studente.

Parallelamente, gli studenti verranno invitati a **completare individualmente** entro luglio 2024 un percorso didattico online (AlgoBadge) fornito dall’unità operativa tecnico-didattica del Comitato Olimpico. Il completamento del percorso sarà requisito necessario per l’ammissione alla successiva fase nazionale.

**4. Terza fase: selezione nazionale (settembre 2024)**

Per essere ammissibile alla selezione nazionale uno studente deve rispettare le condizioni di ammissibilità alla selezione scolastica 2023/2024, essere iscritto a una scuola secondaria di II grado per l’anno 2024/2025, e aver completato individualmente (e tramite codice originale) il percorso didattico AlgoBadge al livello minimo definito dal Comitato Olimpico entro il termine indicato.<br/>Per essere ammesso alla selezione nazionale uno studente deve essere ammissibile, e inoltre soddisfare almeno una delle seguenti condizioni, dove per "classifica" si intende la classifica della gara territoriale.

- Essere il primo studente ammissibile nella classifica di una sede territoriale.
- Essere tra i migliori studenti di un percorso di fast-track individuato dal Comitato Olimpico.
- Essere stato invitato a un corso di formazione OII svolto nell’anno 2023/2024.
- Essere tra i migliori studenti in classifica a livello nazionale.

Gli studenti ammessi verranno invitati a partecipare a un evento in presenza di selezione, formazione e networking, della durata di alcuni giorni. L’evento comprenderà una gara che consisterà nella risoluzione di problemi algoritmici tramite scrittura di programmi al computer, di formato analogo alle gare internazionali. La gara designerà i vincitori delle Olimpiadi Italiane e selezionerà altresì i _Probabili Olimpici (PO)_, sulla base del punteggio e di criteri di fast-track insindacabilmente individuati dal Comitato Olimpico. La partecipazione è gratuita e sulle singole scuole graveranno solo le eventuali spese di viaggio.

**4. Quarta fase: corsi di formazione (anni scolastici 2024-2025 e 2023-2024)**

Per essere ammissibile ai corsi di formazione 2024/2025 uno studente dovrà rispettare i requisiti richiesti per rappresentare l’Italia alle IOI 2025 (vedi [regolamento](https://ioinformatics.org/files/regulations21.pdf)), avendo completato individualmente il percorso didattico AlgoBadge a un livello minimo più alto individuato dal Comitato Olimpico. I PO individuati nella gara nazionale 2023/2024, qualora risultino ammissibili, verranno invitati a seguire i corsi di formazione a carattere residenziale e telematico che saranno tenuti nel corso dell’anno. Altri studenti ammissibili non invitati potranno fare richiesta di partecipazione ai corsi di formazione in modalità online.

Durante questi corsi verranno effettuate ulteriori selezioni di natura eliminatoria, che porteranno alla formazione delle squadre olimpiche internazionali che verranno inviate alle IOI e ad altre competizioni internazionali. Le eventuali spese di viaggio e soggiorno saranno a carico dell’organizzazione.

**Similmente, per essere ammissibile ai corsi di formazione che si svolgeranno nell’anno 2023/2024 uno studente dovrà aver completato il percorso AlgoBadge al livello Diamante entro il 30 novembre 2023 alle 23:59, e rispettare i requisiti richiesti per rappresentare l’Italia alle IOI 2024 (vedi [regolamento](https://ioinformatics.org/files/regulations21.pdf)). I PO individuati nella gara nazionale 2022/2023, se ammissibili, saranno invitati a seguire i corsi residenziali; mentre altri studenti ammissibili e non invitati potranno fare richiesta di partecipazione dopo il 14 ottobre 2023 ai corsi di formazione in modalità online nel form**

**[https://forms.gle/BAzhcaupmQKzGYYX8](https://forms.gle/BAzhcaupmQKzGYYX8).**

**5. Ulteriori attività e iniziative**

In alcune regioni, grazie a protocolli di intesa stipulati con le locali Università, si svolgeranno attività di formazione per gli studenti e di sostegno per i docenti con riferimento alle varie fasi di selezione. Attualmente sono attive collaborazioni con le università di Bologna, Campobasso, Catania, L’Aquila, Milano, Pisa, Roma, Torino e Trento. Altre potranno avviarsi nei prossimi mesi.

Eventuali chiarimenti possono essere richiesti telefonando al numero 02 7645 5042 (Segreteria delle Olimpiadi di Informatica), scrivendo all'indirizzo [info@olimpiadi-informatica.it](mailto:info@olimpiadi-informatica.it), oppure accedendo al sito ufficiale della manifestazione [www.olimpiadi-informatica.it](https://www.olimpiadi-informatica.it/) dove sono disponibili regolamenti e aggiornamenti, risorse sulle competizioni degli scorsi anni e collegamenti a siti esterni di riferimento.

Altre risorse web con materiali relativi alle Olimpiadi Italiane di Informatica sono raggiungibili a partire dalla pagina indice [https://olinfo.it](https://olinfo.it/)[.](https://olinfo.it.) In particolare da qui è possibile accedere al [forum](https://forum.olinfo.it/), al percorso didattico [AlgoBadge](https://algobadge.olinfo.it/), e alle piattaforme di allenamento per le gare [scolastiche](https://scolastiche.olinfo.it/)territoriali e [nazionali](https://training.olinfo.it/), che presentano raccolte di problemi di programmazione (catalogati in base alla difficoltà di soluzione) e consentono allo studente di sottoporre le propria soluzioni per verificarne la correttezza.

**A questo link è disponibile il regolamento della fase scolastica, prevista per giovedì 14 dicembre 2023:**

<br/>[https://www.olimpiadi-informatica.it/images/Regolamento_Scolastica_2023-2024.pdf](/oldsite/237/Regolamento_Scolastica_2023-2024.pdf)

Le altre fasi verranno regolamentate con successive disposizioni reperibili sempre sul sito<br/>[www.olimpiadi-informatica.it.](https://www.olimpiadi-informatica.it/)

**Ricordiamo che le scuole che intendono aderire potranno iscriversi gratuitamente registrando i propri dati direttamente sul web  fino al 11 dicembre 2023. Il link di accesso al portale di registrazione è raggiungibile dal sito [https://olimpiadi-scientifiche.it/](https://olimpiadi-scientifiche.it/)**

Roma, 20 settembre 2023

<br/> Comitato per le Olimpiadi Italiane di Informatica<br/> Il Presidente <br/> Luigi Laura

{{ img(src='/images/uploads/firma_luigi.png', width='150', height='62') }}
