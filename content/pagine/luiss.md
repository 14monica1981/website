+++
draft = false
title = "Collaborazione con Università Luiss"
updated = 2023-12-20T00:35:56
+++
Carissimo Studente,

complimenti per la qualificazione alle Selezioni Territoriali delle Olimpiadi di Informatica!

Come sicuramente sai già, la Selezione Territoriale prevista per il 21 aprile 2020 è stata rinviata a ottobre 2020. Alla **Luiss** organizziamo un **corso gratuito per la preparazione alle Selezioni Territoriali**. Consapevoli dell’attuale momento di difficoltà, il corso sarà offerto in modalità online (remote learning). Ti daremo modo di collegarti con noi e di assistere alle lezioni attraverso la nostra piattaforma: avrai così l’**opportunità di allenarti insieme a noi**.

Le lezioni saranno tenute dai professori Giuseppe F. Italiano, Luigi Laura, Irene Finocchi e Nicola Prezza, che saranno aiutati da quattro tutor: i tre ragazzi della squadra Luiss che ha partecipato allo SWERC (Southwestern Europe Regional Contest) 2019-2020, ovvero Michele Lizzit, Francesco Radaelli, Fred Yuan, e da Carlo Malagnino.

Il corso avrà inizio a maggio 2020 e **si svolgerà tutti i lunedì dalle 16:30 alle 18:30, a partire da lunedì 4 maggio**.

Per qualsiasi informazione puoi contattare direttamente i docenti del corso ai seguenti recapiti:

Giuseppe F. Italiano [gitaliano@luiss.it](mailto:gitaliano@luiss.it)<br/>Luigi Laura [llaura@luiss.it](mailto:llaura@luiss.it)<br/>Irene Finocchi [finocchi@luiss.it](mailto:finocchi@luiss.it)<br/>Nicola Prezza [nprezza@luiss.it](mailto:nprezza@luiss.it)


Giuseppe F. Italiano<br/>Dipartimento di Impresa e Management

Luiss<br/>Libera Università Internazionale<br/>degli Studi Sociali Guido Carli

---

Anche quest’anno organizziamo **LuissMatics**, la gara online di programmazione aperta a tutti, che è stata già annunciata sul sito delle Olimpiadi di Informatica ([https://www.olimpiadi-informatica.it/index.php/oii/edizione-2019-2020.html](index.php/oii/edizione-2019-2020.html)). **La gara sarà attiva per 48 ore dalle 00:01 di sabato 25 aprile alle 23:59 di domenica 26 aprile 2020**: potrai accedere alla gara dal link [https://luissmatics.olinfo.it/](https://luissmatics.olinfo.it/), che sarà attivato poco prima della gara. Se ancora non lo hai fatto, dovrai prima registrarti sul Portale di Allenamento delle Olimpiadi Italiane di Informatica. Se ti stai preparando alle Olimpiadi Italiane di Informatica, LuissMatics ti sarà molto utile come gara di allenamento.

Per chi invece sta frequentando l’ultimo anno della scuola superiore, la partecipazione a LuissMatics offrirà l’opportunità di concorrere per una **borsa di studio**, con esonero totale dal contributo, **per il Corso di Laurea Triennale in Management and Computer Science della Luiss**. Per avere questa opportunità devi registrarti su [https://forms.gle/WXvaZjnpB1GLZUoV8](https://forms.gle/WXvaZjnpB1GLZUoV8) (sempre dopo esserti registrato al Portale di Allenamento delle Olimpiadi Italiane di Informatica). Quindi, passa parola anche ai tuoi amici più grandi!

Trovi maggiori informazioni sulla pagina web di LuissMatics: [https://www.luiss.it/admissions/programs-offered/management-and-computer-science/luissmatics.](https://www.luiss.it/admissions/programs-offered/management-and-computer-science/luissmatics.) Per ulteriori informazioni puoi contattare direttamente gli organizzatori:

Giuseppe F. Italiano ([gitaliano@luiss.it](mailto:gitaliano@luiss.it))

Luigi Laura ([llaura@luiss.it](mailto:llaura@luiss.it))

Buon divertimento!
