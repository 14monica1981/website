+++
title = "Regolamenti 2005"
date = 2004-01-01T00:41:14.849Z

[taxonomies]
edizioni = ["2005"]

[extra]
override_updated = 2024-01-23T00:41:14.866Z
+++
**REGOLAMENTO PER LA SELEZIONE SCOLASTICA DEL 18 NOVEMBRE 2004**

Ammissione alla selezione

· Sono ammessi gli studenti delle classi III, IV e V (oppure I, II e III del liceo classico) che alla data del 1 luglio 2005 non avranno compiuto venti anni.

· Gli studenti PO (Probabili Olimpici) 2004 che posseggono tali requisiti sono ammessi di diritto alle Olimpiadi Italiane e non devono partecipare alla selezione scolastica.

Reperimento dei testi degli esercizi

· Il reperimento sarà possibile il giorno 18 novembre a partire dalle ore 10.00. Verranno inviati - per posta elettronica all’indirizzo e-mail del Referente in formato .rtf – due diversi file contenenti: esercizi Pascal, esercizi C/C++. Inoltre, i file degli esercizi saranno disponibili nello spazio “Area Comunicazione – Trasferimento file” dell’Area riservata del sito web delle Olimpiadi (http://www.olimpiadi-informatica.it) in due versioni, .html e .rtf. All’Area riservata potranno accedere soltanto i Referenti tramite l’inserimento di username e password scelte in fase di registrazione dell’Istituto.

· Sarà organizzato un servizio di recupero attraverso fax oppure e-mail alternativo per quelle scuole che riscontreranno problemi nel reperimento dei file. La segnalazione della eventuale inaccessibilità avverrà attraverso telefono (al numero 081-7683819 oppure 081-7683902) o e-mail (olimpiadi@unina.it[). La telefonata dovrà essere fatta personalmente dal Referente, che verrà identificato attraverso le sue username e password.](mailto:olimpiadi@unina.it)

· Lo stesso giorno, a partire dalle ore 18.00, saranno disponibili le risposte esatte ai quesiti proposti, nelle due modalità di reperimento sopra riportate.

# Modalità di svolgimento della selezione

· La selezione si articola in 18 esercizi a ciascuno dei quali è associato un punteggio correlato al livello di difficoltà; ad ogni risposta corretta vengono assegnati i punti relativi e ad ogni risposta errata viene assegnato un punto negativo. La mancata risposta è valutata 0 punti. La selezione ha la durata di 60 minuti ed inizia alle ore 11.00.

· Gli esercizi sono molti per il tempo assegnato e alcuni sono piuttosto complessi, per cui solo pochi studenti riusciranno a completare il compito assegnato. Le risposte errate sono penalizzate e, quindi, è bene raccomandare ai candidati di evitare risposte incerte tentando di risolvere tutti gli esercizi.

· In analogia alla norma internazionale, gli esercizi sono proposti nelle due versioni C/C++ e Pascal fra le quali ciascun allievo è invitato a scegliere.

[· Prima di iniziare la selezione deve essere letto agli studenti il Regolamento seguente:](mailto:olimpiadi@unina.it)

1. La prova consiste di 18 esercizi, in modo tale che il tempo a disposizione sia appena sufficiente per risolverli tutti. Gli esercizi sono di due tipologie: la prima, a risposta chiusa, contiene domande ciascuna accompagnata da quattro risposte indicate con le lettere a, b, c, d: una sola di queste risposte è corretta; la seconda tipologia, a risposta aperta, prevede che la risposta sia scritta direttamente dal candidato.
2. Ciascun esercizio ha un punteggio indicato all’inizio dell’esercizio stesso e nella tabella delle risposte: per ogni risposta esatta ottieni i punti indicati; per ogni risposta sbagliata ottieni un punto negativo; per ogni esercizio lasciato senza risposta ottieni zero punti.
3. La risposta va riportata nell’apposito spazio della tabella delle risposte segnando il quadratino che corrisponde a quella ritenuta esatta, oppure scrivendola per esteso, nel caso la domanda sia a risposta aperta. Non sono ammesse cancellature o correzioni sulla tabella delle risposte.
4. Non è consentito l'uso di alcun tipo di PC o calcolatrice. Non è possibile consultare libri, appunti, manuali, pena l’esclusione dalla selezione. È consentito utilizzare fogli bianchi per appunti e calcoli.
5. Il tempo assegnato per svolgere la prova è di 60 minuti.
6. Indicare chiaramente nome, cognome, data di nascita, classe, indirizzo e-mail ed il linguaggio di programmazione scelto.

Criteri di ammissione alla fase di selezione successiva

· Per garantire la massima partecipazione alla selezione regionale (ove vi sarà una competizione fra scuole, mentre in questa prima fase si tratta di una competizione nella scuola) sono state fissate le seguenti regole:

o Ciascun Referente dovrà stilare una classifica ordinata in base al punteggio acquisito dagli allievi dell’Istituto partecipanti alla selezione. La graduatoria è unica e non dipende dal linguaggio di programmazione. Nel caso di studenti a pari merito che appartengono a classi diverse (ad esempio la quinta e la quarta), si favorisce quello che appartiene ad una classe inferiore; in caso di ulteriore parità, il Referente deciderà autonomamente la graduatoria in base ai criteri che ritiene più opportuni, ad esempio il merito scolastico.

o Saranno ammessi alla selezione regionale i primi due allievi di detta classifica.

o Compatibilmente con le capacità logistiche delle sedi regionali, il Comitato Olimpico, a suo insindacabile giudizio, ammetterà alla selezione regionale altri studenti che abbiano riportato punteggi elevati.

· I dati dei primi 10 classificati della graduatoria scolastica devono essere comunicati all’organizzazione dal Referente entro dieci giorni dallo svolgimento della prova (cioè entro il 29 novembre 2004) attraverso l'apposita funzionalità “Gestione Atleti - Registrazione” prevista nell’Area riservata del sito web delle Olimpiadi, riempiendo tutti i campi obbligatori del modulo (nome, cognome, data di nascita, classe, posizione in classifica, punteggio, linguaggio di programmazione, e-mail). Detta funzionalità è al momento consultabile in sola lettura.

[IL COMITATO OLIMPICO](mailto:olimpiadi@unina.it)

