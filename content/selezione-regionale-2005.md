+++
draft = false
title = "Selezione regionale 2005"
date = 2005-01-01T06:57:10Z
updated = "2016-10-21T11:05:10"

[taxonomies]
gare = [ "territoriali",]
edizioni = [ "2005",]

[extra]
override_updated = "2016-10-21T11:05:10"
+++
## Regolamento

**OLIMPIADI DI INFORMATICA 2005**

### REGOLAMENTO PER LA SELEZIONE REGIONALE DEL 18 GENNAIO 2005

**I. Obiettivo della prova**

Obiettivo della prova è quello di verificare le capacità dei partecipanti nello svolgere problemi che vanno risolti e programmati nello stile delle IOI (linguaggi, file input/output, etc.). I problemi proposti sono mediamente più semplici di quelli delle prove olimpiche internazionali, ma sono della stessa tipologia e formulati secondo quanto previsto per le prove olimpiche stesse.

**II. Contenuti degli esercizi e modalità di programmazione**

1. Coerentemente con gli obiettivi illustrati, ogni esercizio è caratterizzato dalle seguenti informazioni:

a. nome breve che individua l'esercizio (NOMEBREVE, cfr. § III.10 per il suo uso);

b. descrizione del problema e specifica dei file di input e output;

c. esemplificazione attraverso uno o due casi di prova;

d. limiti e/o condizioni che riducono l’insieme dei possibili dati di ingresso (ad esempio, N<100, A>B);

e. coefficiente di difficoltà dell’esercizio D (crescente con la difficoltà). Si veda il successivo § IV per l'uso di tale coefficiente.

2. L’esercizio assegnato deve essere programmato in uno dei linguaggi C/C++ o Pascal e dovrebbe funzionare correttamente con qualsiasi input che rispecchi i limiti assegnati nel testo (punto 1d).

3. L’esercizio deve obbligatoriamente leggere i dati di ingresso da un file di input di nome assegnato e deve produrre i risultati su un file di output di nome assegnato. Il programma finale non deve prevedere alcuna interazione con tastiera o video, anche se nello sviluppo del programma è possibile utilizzare tastiera o video per controllarne il funzionamento. Ne deriva che tutte le stampe a video e le letture da tastiera devono essere assenti nella versione finale pena la non valutazione del programma.

4. I file di input e di output devono risiedere nella directory corrente. In altri termini, essi devono essere indicati, nel codice sorgente, senza alcun path.

5. Sono assegnati alcuni esercizi con difficoltà (coefficiente D) diverse, pur nella consapevolezza che raramente un partecipante è in grado di risolverli tutti nel tempo assegnato. Il partecipante ha facoltà di scegliere l’ordine in cui svolgere gli esercizi proposti.

6. La Sede Regionale alla quale ciascuna scuola fa capo provvede ad informare direttamente le scuole di sua competenza circa i compilatori, il sistema operativo ed il software a disposizione nella sede di gara.

**III. Modalità di esecuzione della prova**

1. Per Sede Regionale s’intende la scuola ove si effettua la prova di selezione. In funzione del numero dei partecipanti, alcune regioni hanno più sedi ed altre sono accorpate in un’unica sede.

2. La selezione ha inizio per tutte le Sedi Regionali alle ore 13.30.

3. I partecipanti sono identificati attraverso un documento di riconoscimento in corso di validità.

4. I partecipanti hanno a disposizione 30 minuti per prendere visione dell’ambiente e per controllarne la corretta funzionalità.

5. Scaduto tale tempo ai partecipanti viene consegnato il seguente materiale

a. il testo dei problemi assegnati stampati su carta

b. la password personale per “proteggere” l’elaborato

c. un dischetto formattato con etichetta di carta personalizzata con i dati del partecipante.

6. La durata della prova è di 3 ore dal momento della consegna dei problemi. Nessun concorrente può lasciare l’aula prima di un’ora e mezza dall’inizio della prova. Il testo può essere portato fuori dall’aula solo dopo le 3 ore della prova.

7. Nessuna domanda di chiarimento sul testo dei problemi e sul loro svolgimento è possibile durante la prova.

8. E' vietato consultare testi, manuali o appunti di qualsiasi genere, pena l’esclusione dalla prova. Analogamente è vietato portare con sé o consultare dischetti o qualsiasi supporto di software al di fuori di quello espressamente messo a disposizione dall’organizzazione di gara.

9. Al termine della prova, il partecipante deve consegnare gli elaborati secondo la modalità descritta al paragrafo III del documento “Allegato al Regolamento Selezione Regionale 2005”.

10. I sorgenti e gli eseguibili devono avere il nome breve (cfr. § II.1.a) dell'esercizio svolto. Se ad esempio l'esercizio ha per nome NOMEBREVE, il suo sorgente deve essere NOMEBREVE.C oppure NOMEBREVE.PAS a seconda che sia in C o in Pascal; l'eseguibile è in ogni caso NOMEBREVE.EXE

**IV. Modalità di correzione della prova ed assegnazione punteggi**

1. Per il superamento della prova viene valutato solo l’eseguibile, ma l’archivio compresso inviato per la correzione deve contenere anche il sorgente pena la non valutazione dell’esercizio.

2. Per la valutazione della prova il programma viene eseguito su 10 casi di test ed è valutato il numero di casi q per i quali fornisce il risultato atteso. L’esercizio quindi guadagna q\*D punti.

3. A ciascun esercizio compilato (per il quale cioè esista un file eseguibile) viene inoltre assegnato il punteggio 2*D, sicché il punteggio assegnato per un esercizio è 0 (se non compilato), 2*D (se soltanto compilato e non funzionante su alcun caso di prova), fino ad un massimo di 12\*D se funzionante su tutti i 10 casi di prova.

4. Nessun effetto sulla valutazione ha lo stile di programmazione.

**V. Classifiche ed ammissione alle Olimpiadi Italiane di Informatica**

Sono previste le seguenti classifiche:

a) Classifica di Sede Regionale: viene stilata in funzione del punteggio guadagnato dai singoli partecipanti.

b) Classifica Nazionale: viene stilata fondendo ed ordinando le classifiche di tutte le Sedi Regionali.

A parità di punteggio in qualsiasi classifica sono favoriti gli studenti di classe inferiore e, in caso di ulteriore parità, i più giovani.

Vengono ammessi alle Olimpiadi Italiane di Informatica:

1. I partecipanti agli stage di formazione nel corso della passata edizione che ancora frequentano la scuola ed hanno meno di 20 anni. Per quest’anno detti studenti sono in numero di 5.

2. Il primo classificato di ognuna delle 23 Sedi Regionali.

3. I primi della classifica nazionale, fino al raggiungimento di 80 partecipanti complessivi.

IL COMITATO OLIMPICO

## Sedi

|      |                                      |                              |       |                  |     |                                |                                  |
| :--: | :----------------------------------: | :--------------------------: | :---: | :--------------: | :-: | :----------------------------: | :------------------------------: |
| ABR  | ITIS "Amedeo di Savoia Duca d'Aosta" |      Via Acquasanta, 1       | 67100 |     L'Aquila     | AQ  |     Prof.ssa Paola Placidi     |      paola.placidi@poste.it      |
| CAL1 |          ITIS "A. Panella"           |   Via Emilio Cuzzocrea, 22   | 89128 | Reggio Calabria  | RC  |     Prof. Saverio Spinelli     |         savspi@libero.it         |
| CAL2 |            ITC "Pezzullo"            |       Via Popilia,snc        | 87100 |     Cosenza      | CS  |      Prof. Vincenzo Reda       |       info@itcpezzullo.it        |
| CAM  |         ITCG "Masullo Theti"         |        Via M. De Sena        | 80035 |       Nola       | NA  |      Prof. Lucio Pianese       |     orghermes@hermescuole.it     |
| EMI  |        ITCS "Rosa Luxemburg"         |      Via Dalla Volta, 4      | 40131 |     Bologna      | BO  |      Prof. Giorgio Grassi      |     g.grassi@luxemburg.bo.it     |
| FRI  |        ITI "Arturo Malignani"        | Viale Leonardo da Vinci, 10  | 33100 |      Udine       | UD  |     Prof. Giuseppe Nobile      |         jusnobile@tin.it         |
| LAZ  |     ITC "Lucio Lombardo Radice"      |   Via Vincenzo Giudice, 90   | OO173 |       Roma       | RM  |    Prof.ssa Franca Garofalo    |          framg.d@tin.it          |
| LIG  |         ITC "Carlo Rosselli"         |        Via Giotto, 10        | 16153 |      Genova      | GE  |  Prof.ssa Genzianella Foresti  |         geforest@tin.it          |
| LOM1 |          ITC "Enrico Tosi"           |      Viale Stelvio, 173      | 21052 |  Busto Arsizio   | VA  |      Prof.ssa Sivia Tondo      |         silvia@tondo.it          |
| LOM2 |      ITIS "Benedetto Castelli"       |      Via A. Cantore, 9       | 25128 |     Brescia      | BS  |    Prof. Alessandro Bugatti    | alessandro.bugatti@istruzione.it |
| MAR  |          ITC "C. Battisti"           |    Viale XII Settembre, 3    | 61032 |       Fano       | PU  |     Prof. Domenico Consoli     |        d.cons@virgilio.it        |
| PIE1 |       IIS "Baldessano-Roccati"       |      Viale Garibaldi, 7      | 10022 |    Carmagnola    | TO  |    Prof. Giovanni Spadafora    | giovanni.spadafora@istruzione.it |
| PIE2 |        ITIS "Quintino Sella"         |   Via Fratelli Rosselli, 2   | 13900 |      Biella      | BI  |     Prof. Sandro Landorno      |     slandorno@itis.biella.it     |
| PUG1 |          ITC "D. Romanazzi"          |    Via Celso Ulpiani, 6A     | 70125 |       Bari       | BA  |     Prof. Antonio De Carne     |      a.decarne@virgilio.it       |
| PUG2 |        ITCS "Cesare Vivante"         |       Piazza Diaz, 10        | 70121 |       Bari       | BA  |    Prof.ssa Palmira Ronchi     |          ronchip@tin.it          |
| SAR  |       Liceo "G. Siotto Pintor"       |      Viale Trento, 103       | O9123 |     Cagliari     | CA  | Prof.ssa Maria Giuseppina Mura |          siotto@tin.it           |
| SIC1 |         ITCeT "S. Pugliatti"         | Contrada Arancio/Trappitello | 98039 |     Taormina     | ME  |     Prof. Carmelo Ialacqua     |  olimpiadi.carmelo@ialacqua.com  |
| SIC2 |     ITI "Vittorio Emanuele III"      |  Via Duca della Verdura, 48  | 90143 |     Palermo      | PA  |    Prof. Salvatore Truncali    |       truncali.s@inwind.it       |
| TOS  |            ITC "G. Peano"            |   Via Andrea del Sarto, 6A   | 50135 |     Firenze      | FI  |      Prof. Corrado Grande      |        c.grande@inwind.it        |
| TRE  |          L.S. "G. Galilei"           |     Viale Bolognini, 88      | 38100 |      Trento      | TN  |   Prof.ssa Gabriella Armani    |       gabarm57@hotmail.com       |
| UMB  |      ITC "Vittorio Emanuele II"      |    Piazzale Anna Frank,11    | O6100 |     Perugia      | PG  |    Prof. Claudio Maccherani    |          clamacc@tin.it          |
| VEN1 |         ITIS "Vito Volterra"         |        Via Milano, 9         | 30027 | S. Donà di Piave | VE  |   Prof.ssa Federica Pancino    |       itisvv@itisvv.ve.it        |
| VEN2 |       ITI "Guglielmo Marconi"        |   Piazzale R. Guardini, 1    | 37138 |      Verona      | VR  |      Prof.ssa Paola Masin      |       paolamasin@inwind.it       |

## Atleti ammessi

Selezione regionale - Atleti ammessi

|  [ABR](/oldsite/70/ABR.pdf)  | [BAS](documents/edition/2005/atletiAmmessiRegionali/BAS.pdf) |                  [CAL1](/oldsite/70/CAL1.pdf)                  |                   [CAL2](/oldsite/70/CAL2.pdf)                   |  [CAM](/oldsite/70/CAM.pdf)  |
| :--------------------------: | :----------------------------------------------------------: | :----------------------------------------------------------: | :------------------------------------------------------------: | :------------------------: |
|  [EMI](/oldsite/70/EMI.pdf)  |                   [FRI](/oldsite/70/FRI.pdf)                   |                   [LAZ](/oldsite/70/LAZ.pdf)                   |                    [LIG](/oldsite/70/LIG.pdf)                    | [LOM1](/oldsite/70/LOM1.pdf) |
| [LOM2](/oldsite/70/LOM2.pdf) |                   [MAR](/oldsite/70/MAR.pdf)                   | [MOL](documents/edition/2005/atletiAmmessiRegionali/MOL.pdf) |                   [PIE1](/oldsite/70/PIE1.pdf)                   | [PIE2](/oldsite/70/PIE2.pdf) |
| [PUG1](/oldsite/70/PUG1.pdf) |                  [PUG2](/oldsite/70/PUG2.pdf)                  |                   [SAR](/oldsite/70/SAR.pdf)                   | [SIC1](documents/edition/2005/atletiAmmessiRegionali/SIC1.pdf) | [SIC2](/oldsite/70/SIC2.pdf) |
|  [TOS](/oldsite/70/TOS.pdf)  |                   [TRE](/oldsite/70/TRE.pdf)                   |                   [UMB](/oldsite/70/UMB.pdf)                   |                   [VEN1](/oldsite/70/VEN1.pdf)                   | [VEN2](/oldsite/70/VEN2.pdf) |

## Prove assegnate

Il nobile chimico ([chimico](/oldsite/70/chimico.pdf)): difficoltà D = 2

Codice segreto ([codice](/oldsite/70/codice.pdf)): difficoltà D = 1

La poltrona di Korrot ([korrot](/oldsite/70/korrot.pdf)): difficoltà D = 3

Sunnydale ([sunny](/oldsite/70/sunny.pdf)): difficoltà D = 2
